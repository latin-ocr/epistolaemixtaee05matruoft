AD LECTOREM 7

Lovaniensis, 30⁸Oct., in qua Adriaenssens statum ac con-
ditionem sodalium, ad rem familiarem quod attinet, exponit.

Viennensis, 3 Nov.‚ in qua Ρ. Nicolaus de Lanoy de Socie-
tatis gymnasiis, Pragae atque Ingolstadii instituendiS, de misero
religionis statu in Austria, de Maximiliano, rege Bohemiae,
novatoribus morem gerente, denique de Bt0. Canisio aliisque
sociis ad Ignatium scribit.

Hispanorum epistolae hujus temporis plures habentur.—
Exagitata nuper fuerat Societas saevissima tempestate Caesar-
augustae, usque adeo, ut socii, solum vertere compulsi, Pedro-
lam, oppidum comitum de Rivagorza, Francisci Borgiae fra-
trum, confugerint. Doluere id optimi quique, atque in primis
Joanna princeps, quae pro fratre suo, Philippo II, clavum rei
publicae tenebat. Rerum seriem universam epistolae in supe-
riore volumine contentae satis superque explicant, motum scili-
cet adversariorum Societatis, nostrorum abitum ex urbe, et,
agente omni nisu Joanna, ipsorum in suas aedes plenam hono-
ris reversionem. Cum vero inter alia edixisset princeps, ut anti-
stitis vicarius, Lupus Marco, abbas verulensis‚ qui inimicorum
Societatis caput esse ferebatur, ad curiam accederet, rationem
de factis redditurus, idque ille maxime reformidans, moras ex
moris trahens, exsequi in dies cunctaretur, Aragoniae proregi
Joanna, 28 Oct., verbis gravissimis scripsit, jubens Lupum
Marco V‘allisoletum sine ulla tergiversatione adire, sese de re
tota purgaturum.-—-Sodales autem, etsi maximo honore Caesar-
augustam revocati fuerant, etin adjuvandis proximis bene tem—
pus et operam collocabant, non tamen omnino pace ac tranquil-
litate eos ea in urbe frui docent caesaraugustanae sociorum litte-
rae et responsio ad libellos quosdam contra Societatem ibidem
sparsos, 1 Nov. ’

Aliam, multo laetiorem, faciem ostendunt litterae a P. Fran-
cisco de Villanueva diversis ex locis missae. Nam.

Placentinae, 15 Oct., et vallisoletanae‚ 20 Nov.‚ incrementa
collegii, quod magnificus Gutierrius de Vargas, episcopus, regio
sumptu Placentiae moliebatur3 conchensis vero, 31 Dec., acta
cum Alphonso Ramirez de Vergara, Societatem ingredi cogi-
tante, explicant.

Complutensis epistola Patris Emmanuelis Lopes, 23 Oct., de

