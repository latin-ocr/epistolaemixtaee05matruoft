706 EPISTOLAE Mix‘rAE—129o

120⁰
SOCII VENETIIS DEGENTES

PATRI IGNATIO DE LOYOLA

VENETIIS 1 oc'romus 1550 ¹.

Incunabula collegii veneti.—Locus sociis designatus—Opera proximis
navata-Domestica litterarum studia.-—Societatis candidatus.

,Γ
Jhs.

Rde. in Xpo. Pater. Gratia et pax domini nostri Jesu Chri-
sti maneat semper nobiscum. Amen. Quoniam, sicut a T. P.
nobis iniunctum fuit, nondum ea, quae hic hactenus potissima
ι contigerunt, quarto quoque mense perscripsimus; nunc, vt obe-
dientiae, quantum in nobis est, satisfaciamuS, fortasse non ab re
fuerit ea omnia breuiter explicare, quae a nostro Venetias
aduentu per Patres Societatis, Xpo. fauente, gesta sunt. Ab ipso
igitur prmcrpio auspicemur.

Cum‚⁴exacto iam mense Martio, Venetias, accersiti et a T. Ρ.
missi, peruenissemu8‚ optatos diu expectatosque vir, et natalium
claritate et xpiana. pietate insignis, Andreas Lipomanus, prior
sanctissimae Trinitatis dignissimus, benigne et gratulabunde nos
excepit, ac primis quidem diebus apud se domi tenuit. Postea
nobis partem aedium Pietatis, quae domui ipsius proximae sunt,
una cum ecclesia, quae diuae Mariae de Humilitate dicata est,
assignauit 2. Quae quidem habitatio, ut in hac urbe degitur, sane
incommoda non est, praesertim si eius situm respicias. Nam in
extremo ciuitatis loco, eoque non omnino incelebri, posita, spe-
ctat inter orientem et meridiem, habetque portum urbis aduer-
sum, ita ut quam longissime ex ea liber in mare prospectus
pateat; vbi cum ea, quac ad uitae usum pertinent, idem Rdus‚
prior, pro redituum mediocritate, satis abunde suppeditaret,
P. Nicolaus Gaudanus, a T. Ρ. nobis praefectus, statuit aliquid
ex sacris literis in ecclesia publice interpraetari. Verum cum
huic consilio multa obstare impedimenta uiderentur, coepit alia

¹ Ex adversariis in vol. Epist. diversorum, duplici folio, n. 22.
2 POLANco, t. 11, pag. 61, n. 136.

