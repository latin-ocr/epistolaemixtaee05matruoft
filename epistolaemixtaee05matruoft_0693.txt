18 Ocromus 1549 687

parum abfuit quin hoc in Marrocis cum multis aliis faceret;
quare, ne id accideret, ab iis, qui eum emerant remigationi
destinantes, ego redemi. De hoc certior factus sum per litteras
ab Aloisio Gonzales, in quibus etiam scripsit, se iam pro eo
eleemosinae partem habere in Cepta, alteram e Castilia expe-
ctare, et (quoniam pro multis aliis eleemosinas collegerat) quod
ad me attineret, nihil praetermitterem. Quare mihi profecto
viderer contra Dei voluntatem facere, si huiusmodi captiuorum
animis, damnationi ita obnoxiiS, quantum in me esset, non con-
sulerem.

Inter captiuos juuenis erat genere nobilis, ex Ebora oriun-
dus, cuius causa summopere quidem angebar; pro eo enim plus
300 vnciis argenteis offerebatur, et propterea quosdam allocu-
tus sum, vt castellani praepositi vxorem rogarent, ne pateretur
eum a turcis transportari. Illa vero statim 300 vncias misit, sed
frustra tandem laborauimus, quoniam turcae eum secum duxe-
runt, quod mihi perquam graue accidit3 et propterea vni ex

castellani filiis, natu maiori, qui cum multis aliis mauris illic erat,
' dolorem meum declarans, me summopere mirari dicebam, quod
illi paterentur, ut turcae uirum illum christianum, pro quo tre-
centas ipsi vncias argenteas offerebant, nihilominus venalem
exponerent. Dicebam insuper, si hoc inter nobiles Portugalliae
viros accidisset, maiori etiam precio iuuenem illum emissent, vt
*a turcarum manibus liberaretur. Et (quod peius erat) ille ipse
castellani filius sciebat ad quem finem turcae eundem iuuenem
tenerent, nimirum illo tam enormi peccato illecti, quod publice
ab omnibus sine ulla ratione, praeter multa alia maxime de-
testabilia, committitur: unde ego a Deo extremum illis exitium
expectabam.

Ille tamen has a me iniurias aliasque praeterea sustinere parum
admodum curat, etiamsi alioquin mihi amicissimus videatur3
qui superioribus diebus aliquot mihi scuta mutuo dederit, et
saepe me uocat, aliique eius fratres, ut mecum de lege disse-
rant, et pauci sunt dies cum illi inter disserendum dixi: Quo-
nam modo fieri posset, vt in eo, quem illi dicunt paradisum, et
magna butyri copia et equi et virgines inuenirentur, quemad-
modum in eorum alcorano scriptum est, oum pro certo sciant
animam nostram esse spiritum, ut in cadauere uidere licet, ipsa

