AD LECTOREM 1 Ι

tanae, 24 Nov., 29 Dec.; drepanenses, 30 Nov., 28 Dec.; cata-
nensis, 2 3 Apr.; bzbonenses, 7, 13 Jun.

In Germania superiore provincia Societatis sub Canisio prae-
posito constituta est. Quod regendae provinciae munus cum ille
prae animi demissione refugeret, meritas retulit de suis virtuti-
bus laudes, 13 Jul.; non tamen onus, humeris impositum ab
Ignati0, declinare potuit. Gemina collegia condita etiam sunt,
pragense alterum, alterum ingolstadiense, de quibus videantur
epistolae, 14 Maj„ 24 Oct., 28 Dec.

Coloniae quoque, cum socii hactenus conductitia domo, nec
eadem admodum ampla, uterentur, Societati collegium, cui no-
men «Trium Coronarum», attributum est. Hinc exstant litterae,
25 Oct„ 5 Nov., 1 Dec. ’

Lovanii praeclare socii rem gesserunt, totisque viribus adla-
boratum est, a Rivadeneira praecipue, ut Societas Belgio reci-
peretur. Placuit tandem divinae bonitati sociorum votis, in
primisque Ignatii, annuere—Sed haec plenius suo loco, cum
epistolae Rivadeneira, si Deus opem ferat, in lucem mittentur.
Interea vero videantur infra Adriani Adriaenssens litterae,
22 Oct„ 28 Nov., 11, 24, 30 Dec.

In Gallia etiam, evanescentibus paulatim, quae aditu Societa-

· tem prohibebant, sententiis, in christianissimum regnum nostri

homines ingressi sunt, ac Billomi coeperunt docere in collegio,
quod magno studio nec minore liberalitate Societati condebat
clarissimus Gulielmus du Prat, claromontanus antistes. Qui
quidem suis ad Violam, sociorum coloniae caput, humanissimis
litteris eorum sibi adventurn gratulatur, necessariaque omnia
pollicetur, 1 Aug.; Robertus vero Clayssonius et Hieronymus
le Bas nobilissimam urbem et circumjacentia oppida, qua ora-

·tionibus habitis ad populum, qua editis vitae exemplis mirifice

excolunt Societatique conciliant. Etenim «Hieronymus, mune-
ribus issiodorensium ciuium cum prudenti humilitate refutatis,
fragrantissimo Societatis odore in ea vrbe disperso, Claromon-
tem‚ xenodochium iterum suo more administraturus, ad aedes
domini cancellarii reuersus est: cuius quadragesimales conciones
frequentior auditorum turba exornauit, quam ullius alterius
ecclesiastae annis antehac viginti quatuor... Quadragesimam
praeteritam... cum fructu animorum haud poenitendo, et admi-

