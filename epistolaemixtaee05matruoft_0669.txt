27 Jum 1548 663

meminit Pater doctor in literis suis, vel tangit dumtaxat pro-
lixitatis euitandae gratia, propter quod mihi iniunxit vt hanc
scriberem epistolam.

Imprimis itaque, eo fere tendunt omnia (quantum coniectu-
ris assequi possumus) quaecumque praeterita quadragesima in
publicis concionibus contra hanc religionem dixit bonus ille
Pater, et quae postea in mutuis colloquiis cum Patre doctore
contulit, vt quamdam opinionem, seu potius imaginationem,
quam habet de antichristo nato, qualitercumque comprobet
atque confirmet. Hoc enim fere semper insinuat in sermonibus
suis et priuatis et publicis, asserens nunc esse nouissima illa
tempora, de quibus loquitur apostolus, 13⁶ ad Thim. 4.⁰‚ ac
proinde probabilissimum esse iam esse natum antichristum,
quod et ipse ab eo semel audiui in scholis, dum publice doceret,
qui, conquerentibus nonnullis ipsum asseruisse iam annos quin-
que natum esse antichristum, respondit se nunquam tale quid
asseuerasse‚ sed quantum humano iudicio consequi potest, ex
probabilissimis signis ac coniecturis atque sacrae scripturae te-
stimoniis credere haec esse tempora antichristi: et tanto liben-
tius ac liberius huic adheret imaginationi, quanto minus putat
esse periculi in hoc decipi. Ait enim hanc eamdem opinionem
fuisse tempore apostolorum, atque etiam tempore Gregorii
magni; in eadem denique opinione fuisse sanctum Vincentium
Ferrariensem, quos omneS, quamuis sanctos, apparet fuisse
deceptos, vnde mirum non esse neque damnandum, si et ipse
quoque cum sanctis fallatur: et tamen, inquit, nemini Deus
suam potentiam sic alligauit, vt non possit, quando vellit, et cui
vult, haec reuellare. Ex quibus innuere quodammodo videtur
Deum hoc sibi reuellasse. Aiunt autem inhibitum esse in con-
cilio lateranensi, sub Leone 10, ne quis publice predicet reuel-
lationes sibi factas. Perlubens videret Pater doctor concilium
illud lateranense, ideo te rogat, vt illud vna cum proximis lite-
ris ad nos mittas, Paucis abhinc diebus adiit illum Pater doctor,
loquuturus circa malam existimationem, quam de nobis et de
tota Societate suscepit haec ciuitas ex concionibus eius, et quo-
modo causa extiterit quominus id foeliciter successit, quod in
utilitatem boni publici fuerat intentatum. Hic, data opportuni-
tate, apertius quam vnquam animi sui sententiam declarauit; et

ἱ

