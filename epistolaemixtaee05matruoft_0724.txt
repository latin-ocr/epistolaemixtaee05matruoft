718 EPISTOLAE Mutum—1296

129ss
ALPHONSUS NUNES BARRETO

PATRi IGNATIO DE LOYOLA

[EX sANcTo mamea] 28 JANUARH 1551 ¹.

Ad fovendam inter fratres charitatem pia commercia institui.—Oppidanis ¹
christiana doctrina traditur.

Jh†uS.

Pax Christi. Reuerende in Christo Pater. Quoniam superio-
ribus literis longior fui, in his magis breuitati studebo, nec sin-
gula quaeque persequi conabor, quae tibi ex aliis literis satis
manifesta esse possunt. Illud scias, fratres, qui hic ² agunt, omnes
in iis, quae alias scripsi, exercitationibus persistere, eademque
diligentia virtutum et literarumv studio operam dare. Audiunt
modo secundum librum physicorum Aristotelis: speramus cur-
sum artium in mense Nouembri uenturo absoluendum.

Habemus iam nobiscum satis expectatum Patrem Emanoess
lem Godinum‚ qui nouem tantum dies Conimbriae moratus
(quo ad conferendum de aliquibus negotiis, quae ad hoc mona-
sterium spectant, fuerat profectus), non diutius gregem suum
absque pastore esse passus est. Venit itaque, nec uacuus tamem
vincula enim quaedam, quae in itinere parauerat, quibus nos
mutuo secumque ligaret, asportauit. Nam prima statim die do-
minica, qua de more conuenimus, dixit se, dum ad nos iter
faceret, magnopere desiderasse, ut communis illa charitas, quam
inter fratres nouerat, ita fixa inter nos, quos hic coniunxit, per—
maneret, ut nullis unquam locorum interuallis, nullaue locorum
uarietate frangeretur minuereturue3 simulque sibi in mentem
uenisse ad id non parum profuturum, si quisque caeteros suo-
rum meritorum faceret partim participes, quo meritorum com-
munio communem faceret animi charitatem. Id omnes libenter

¹ Ex autographo in vol. Epist. diversorum, unico folio, n. 2 5, prius 490.
² Intellige abbatiam Sti. Felicis (San Fins)‚ de quo loco agit POLANCO,
t. 11, pag. 133, n. 320 et pag. 372, n. 420. Videantur etiam Epist. llffz'xtae,

t. 11, pag. 405 et pag. 435.

