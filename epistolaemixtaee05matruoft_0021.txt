AD LECTOREM '15

gregatione, deque sociis ad generalem totius Societatis conven- ·
tum mittendis, agit. Sed res haec nos compellit ad tractanda ea,
quae pro sua magnitudine ad hujus proloquii calcem rejeceramuS.

Igitur 31 Julii mensis Romae beatissimus Pater Ignatius,
meritis in Deum et in universum hominum genus cumulatus,-
ad vitam· nullis morituram saeculis tnansierat. Nuntiatus illius
obitus per universam Societatem: Romae vicarius generalis
electus Lainez. Mandata dantur sociis ut parentur illi, ad quos
spectat, ad futuram Ignatii successoris electionem. Res in dis-
sitas provincias sero per tabellarios delata, Barcinonem 13 Se-
ptembris pervenit, alio aliis diebus, Quinam autem fuerint soda-
lium post Ignatii obitum sensus, recte declarat Sacchinus hisce
verbis: «Quamuis tanta perculsi calamitate, nequaquam se or-
batos ac destitutos crediderunt... Quod sane qui scriptas conti·
nue litteras post cognitam Ignatij migrationem ἐ prouincijS, ac
prope domicilijs omnibus euoluat, animaduertet non Romae
solum vsu venisse; sed late vbique terrarum. Omnes enim hunc
ferme in modum nunciant: Audita Beati Patris abitione, singu-
lis vulgo Sociorum cum insolito quodam diuinae consolationis
gustu nouam constantiam accessisse, nouumque ardorem, tum
ad consectandam serio virtutem, ac praecipue ad vitae formam,
ab Ignatio traditam, quam diligentissime conseruandam; tum
ad communia Societatis, reique totius christianae procuranda
commoda. Confidere omnes nunc demum bene Societati fore;
nunc ejus institutum fixum ratumque mansurum, nunc eidem
robur ac firmitatem contra quosuis aduersantium impetus affu-
turam; nunc demum secundo cursu propagatum iri latissime.
Quo ὲ sensu animorum concordi atque communi licebat sine
dubio sentire, Ignatium‚ quo meliore tum vita fruebatur, eo
vberiorem, magisque vitalem spiritum, ex augustissimo Christi
fonte haustum, quasi vegetum caput in membra diffundere.
Quod magis deinceps magisque comprobauit rerum euentus» ¹.

Haec Sacchini verba, adductis bene multis sociorum testimo—
niis, quae in nostris epistolis exstant, possemus confirmare.
Plures enim de eadem re agunt. Verum sufficiat unum in me-
dium proferre, Patris Joannis Gesti, qui 1 Oct. Barcinone

¹ SACCHINUS, Hist. Soc. Jes.‚ p. 11, lib. 1, n. 35.

