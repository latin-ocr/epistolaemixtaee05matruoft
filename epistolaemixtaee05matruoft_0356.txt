3 50 EPISTOLAE M1xTAE-1 1 45

pro inofficioso nostro hoc officio abs te gratiam ineam. Tan· ·
tum scribo infimae classis moderatorem esse, et diligentem et
strenuum.

Petrus Laurentius, Pisis oriundus, duas compleuit vitae suae
decades: quartus hic illi annus est cum ad Societatem uenit.
Juuenis est obediens, modestuS, verecundus, in literis, tum
graecis tum latinis, non mediocriter prouectus; de quo maiora
promittere non possum, quam fore ut aliquando euadat in
uirum et pium et eruditum. Valet bellissime Dei beneficio, nec
ullam hactenus passus est ualetudinis offensionem.

De Thoma Romano prohibet me multa dicere perspectum
tibi probe eius ingenium. Progressus, quem hactenus in literis
fecit ac moribus, tam exiguus est, ut illius me poeniteat, ueteri
quadam et quasi inolita ad obediendum ingenii rigiditate ac
contumacia. Spero tamen emolliendam aliquando hanc animi
duritiem, et decursu temporis penitus euincendam. Valetudine
in morbos adeo procliui, ut se ab illis aegre tueatur3 cui, ne nihil
omnino ageret, cura eorum commissa est, qui prima linguae
latinae rudimenta perdiscunt.

Jacobus, messanensis, ingenii quidem ad literas parum com—
modi, uerum ad multa alia non poenitendi, adeo suos superio-
res obseruat, adeo ad eorum se uoluntatem totum componit,
ut, caerae instar, in quamvis formam fingi formarique posse
non immerito dixerim. Corpore soli ac pulueri a puero assue-
facto, ac proinde firmo, robusto, ualid0, magnam sui, tam
Biuonae quam Messanae, concitauit expectationem: quam non
expleturum tantum, uerum superaturum etiam confido. Annos
natus plus minus octodecim. A decem mensibus in Societatem
receptus,

De AlphonSO, iuuene hispano, quondam milite, ac doctori
Olauio ¹ non incognito, sufficiat dixisse valetudinarium hactenus

¹ Martino de Olave.—-De Alphonso autem haec Ignatio ,scribebat
Hieronymus Domenech 20 Decembris 1555: «Los que iran a Biuona son,
Mtro. Eleutherio, Mtro. Marin, Guidantonio... Jacobo mesines y Alfonso
spanyol, estos dos para seruitio...» Vide supra, pag. 131. Qui quidem
Alphonsus probe distinguendus est ab Alphonso de Villalobos, sacris
initiato, Bibonam postea misso in locum demortui Patris Marin. POLANCO,

t. Vl, pag. 315, n. 1287.

