664⁴ EP1s'ronAE‘ Mutua—1272

quid de Societate sentiret, clare demonstrauit. Primo aiebat se>
omnino credere nos esse in nouissimis temporibus, atque ideo
suspectam sibi esse hanc religionem et quotquot eam sequun-
tur, neminemque hactenus huius religionis nouisse, qui non
esset adulator et bilinguis, imo et ipsum quoque doctorem, coram
loquentem, eadem nota latenter sugillabat ¹. Postea tamen dolere
se aiebat vicem doctoriS, quod eum, tam sapientem ac pruden-
tem, videret huius quoque sectae imitatorem esse velle. Caete-
rum, inquit, ingenia etiam subtilissima atque viuidissima plerum—
que falluntur, vt testatur ingenium Arrii et quorundam aliorum
hereticorum, qui tanto grauius errauerunt, quanto maiori vigue-
runt ingenii acumine. Dicebat praeterea et mirabatur cur ²
doctor nondum esset professus, et nequaquam sibi placere quod
a tot annis, a quibus confirmata est religio, non essent nisi
decem aut undecim ³, qui professionem solemnem emisissent.
Vnde, inquit, videntur hi praetendere ne excedant numerum
apostolorum. Huc etiam accedit, quod a nonnullis vocentur
apostoli vel apostolici: fuerunt autem olim, inquit, in ecclesia
Dei quidam heretici, qui apostolici dicebantur. Praeterea etiam
sibi displicere, aiebat, tanquam suspectum et periculosum, quod
ifiiguistae vocaremur3 non enim, inquit, ab Ambrosio dicti sunt
vnquam ambrosiani, aut ab Augustino augustiniani: immo reli-
giones illae aut sectae, quae nomen fundatoris aut inuentoris
sibi retinentes vsurparunt, hereticae tandem sunt repertae: vt
lutherani a Luthero, arriani ab Arrio, pelagiani a Pelagio, etc„
heretici sunt et dicuntur, ab ecclesia condemnati. Aiebat insuper
nos a quibusdam jesuitas nominari, ab aliis theatinos, quae
nomina in ecclesia Dei iam infamia reputantur. Postremo aiebat

nunquam visam esse aut auditam religionem sine statutis, qua· f

lis est hec religio. Haec et alia huiusmodi sunt, quae tum doctori
manifestauit de hac Societate3 quibus omnibus non respondit
Pater doctor, tum quia superuenientes aliquot religiosi sermo-
nem interruperunt‚ tum etiam, etsi per tempus licuisset, satius
tamen Patri videbatur non respondere multis quae dixerat, quia

¹ Ms. sagitabat.
2 Ms. quur.
⁸· Ms. vndicim.

