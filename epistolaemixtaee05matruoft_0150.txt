144 EPISTOLAE Mutus—1076

Dum enim ea cupio sequi, quae ipse iudicat recta, aliudque
mihi dictat conscientia, sequor quidem ipsius voluntatem, inte-
rim tamen mihi non satisfit. Ignosce, quaeso, Pater, si hoc lon-
gius prosequor, libenter enim me totum tuae aperirem pater-
nitati. Hinc enim factum est, vt semper senserim spiritum me
alio trahentem. Sentio enim haec et eiusmodi in detrimentum
spiritualis in me augmenti cedere. Proinde hac de causa, deinde
quia in lingua germanica nihil aut parum profeci, viderit tua
paternitas, an ad maiorem gloriam Dei ac animae meae salutem
possem hinc ad tempus ad vos proficisci Romam, non solum
ob causam praedictam, sed etiam quod iamdiu sentii desideria
bona ad faciendum aliquas Societatis nostrae experientias, aut
pauperibus in hospitali seruiendo, aut peregrinando, aut vt mihi
et spiritui meo expedire iudicaretis, non enim in minimo meam
cupio voluntatem sequi. Adde his, quod in literis nihil aut
parum hic promoueo, solus enim hic sum qui deberem theolo-
giae ex professo operam dare, alii enim aliis in rebus occupan-
tur. Magna etiam sentio desideria ad praedicandum, quod sine
alicuius linguae beneficio praestare nequeo, Haec tamen omnia
desideria mea facile possunt per sanctam obedientiam regi et
temperari. Proinde, quod T. P. expedire senserit, dignetur
mihi significare. Ego de hac mutatione contuli cum R. P. Lai—
noy: is mihi statim assensit, tantum si T. P. scriberem, vt ali-
quem loco meo huc mitteret, qui nouitiorum curam gereret.

Haec, Pater Rde., habui, quae breuiter scribenda duxi, vt
obedientiae satisfacerem, rogoque tuam paternitatem humillime,
vt Deum pro me orare dignetur, vt semper spiritum mihi det,
ad obediendum T. P. promptissimum ¹.

De fratre meo Andrea, quem audio in Portugaliam amanda-
tum, gaudeo; spero ad gloriam maiorem Dei caessurum 2. Va-

¹ Usurpavit has litteras POLANCO, t. VI, pag. 346, 347, n. 1429-1431,
qui haee subdit: <Pater autem Ignatius id petenti concessit; et Romam ver-¹
su's hae ipsa aestate missus est, et propter bellicos tumultus, Laureti‚ ut su-
perius diximus, substitit». Dixerat autem, l. c., pag. 107, n. 380: ‹Mag.
Erardus Avantianus‚ qui Vienna venerat, lectionem dialecticae Joannis
Caesarei explicabat».

2 Haec de Andrea Avantiano reperimus apud eumdem POLANCO‚ t. VI,
pag. 744, n. 3225: ‘Andreas Avantianus et Christophorus Strobelius male*

