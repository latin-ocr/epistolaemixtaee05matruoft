1 Auoosn 1556 401

superuacaneum esse duxi quicquid, ultra ea, quae ad inclusarum
explanationem, pertine[n]t, adderetur. Vt ergo hinc incipiam,
placuit in primis Rmo. domino, Camerini episcopo, penes quem
modo agimus, ut methodus quaedam, catholica sane et utilis, a
nobis in sua diocesi publicis contionibus populis exponeretur,
habita prius rei huius probabili experientia, quid inde emolu-
menti in ecclesiam eius conferri potuerit, sicut in literis eiusdem
Rmi. patebit legentibus. Huic tam pio sane operi sese quidam
frater Pollonius a Fabriano, ex soccolantum familia, opposuit,
hostiliter ne, aut quo impulsu, quoue denique fine? Ecclesiae
relinquo iuditio: ego uero et ignoro et admiror. Fratris autem
agendi modus male sonat3 res uero ipsa, de qua criminamur,
pessime audit. Quanti illam faciant prelati ecclesiae, nouimus;
qua poena, in tali crimine deprehensi, sint mulctandi, audiui-
mus; quae uero paternitas tua tanto in negotio sit factura, uide-
bimus. Denique praeterquam quod Mathelicae, ubi lis orta fuit,
omnis laborum nostrorum fructus ab ipso fratre, scandalo sane
uniuersali percussuS, antequam ex flore fuerit productus, exci-
derit3 est et illud adhuc peius priori, ut circumiacentibus dioce-
sis ciuitatibus policeretur, se scripturum (quod et fecisse non .
dubitamus) ut a nobis, tanquam ab impostoribus nouaeque
doctrinae praedicatoribus, caueretur. Hanc autem conclusio-
nem, tametsi in literis Rmi. clarior sit luce meridiana, uolui
nihilominus addere, ut intelligat paternitas tua, quantopere huic
sit prouidendum negotio. Nec enim' interea possumus inter
’ homines conuersari, nedum praedicare, presertim inter promis-
cuae multitudinis homines; et hinc aduersus ueritatem prebetur
malignandi occasio, fitque non modica Christi animarum ia-
ctura.

Quamquam e mediis harum persequutionum fluctibus edu-
xerit Spiritus sanctus quatuor iuuenes egregie sane indolis,
eosque in Jesu Societatem asportauerit. Illorum autem primus
est publicus communitatis magister, nomine Barnabas, ami-
cus et coetaneus charissimi nostri Petronii. Reliqui uero tres
scholares eiusdem prouectiores erant. Prior ad kalendas Septem-
bris ad nos migrabit Lauretum; posteriores denique (quorum
alter Dominicus, 18, sequens Virgiliu8‚ totidem, vltimus uero
Benedictus, 21 agens annum), quia periculum erat in mora,

Ermum: Mun-At, τοΜ, v. 2⁶

