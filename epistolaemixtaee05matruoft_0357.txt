7JuN11 1556 351

fuisse ac prope captum utroque brachio: cui tamen, ne inutilis
totos dies ociosus desideret, fores collegii obseruandas dedimus3
de quo meliora utcunque propediem confidimus, cum a balneis,
in (Xacca) ¹ ebullientibus, ad quas recuperandarum uirium gra-
tia profectus est, redierit; de cuius ingenio, quoniam Romae
experimentum fecistis, multa dicere supersedebo.

Sanctorum ², nomen a die, quo natus est, accepit, vir est
tricenarius, aut eo amplius, rudis quidem grammaticalium prae-
ceptionum, sed christianis moribus ac disciplinis probe institu-
tus, Versatur in culina summa cum laude, propter patientiae
ac humilitatis suae quotidiana exempla. Admissus est in contu-
bernium nostrum a sex mensibus, calcariarum extruendarum,
gregum pascendorum, hortorum ac uinearum excolendarum
non imperitus.

Petrum Biuonensem, nisi eius in initio facta esset mentio, si-
lentio praeterirem: nondum enim in album filiorum tuorum
relatus est, licet hac spe ministeriis collegii toturn se mancipa-
uerit. Sed uereor ne frustra, cum sit ingenio neque ad musas
neque ad res gerendas satis propitio ³.

Eleutherius Pontanus gymnasiarcha est collegii nostri, quam
uigilans, quam consideratus, quam circumspectus ac diligens,
nouit Deus; difficile enim est eum bene praeesse, qui nunquam
bene paruerit. Docet tertiae classis adolescentulos magno cum
ipsorum fructu; explicat doctrinam christianam, pueris quidem
die veneris, viris autem ac mulieribus diebus dominicis. Docet
praeterea quotidie intra priuatos ’parietes fratres suos, ultra
grammaticorum canones nondum prouectos.

Haec sunt, reuerende in Christo Pater, de quibus mihi uide-
bar debere R. P. T. certiorem facere, ne ignorares quos qua-
lesue· habeas Biuonae palmites, vt si minus fructuosi uideren-
tur,‘posses, falce admotionis paternae expurgatos, ad uberiores
fructus comparare3 sin, quod absit, subaridi‚ lachrymosarum

¹ «Thermae Selinuntiae; quo nomine etiarn ipsa urbs Sciacca, balneis

vicina, apud veteres est appellata». POLANCO‚ t. vx, pag. 313, n. 1272,
annot. 1.

² Sanctus nimirum, qui italensis, a natali oppido Itala, in epistolae
initio dicitur.
³ Ad oram chartae alia manus, nobis incognita, scripsit: dimissus est.

