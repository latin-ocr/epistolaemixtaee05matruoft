18 Oc‘romus 1549 685

animae iacturae (quam mater eius maximam sine dubio sensis-
set), ac denique honoris portugallensium rationem haberet,
quibus magna ex hac re sequeretur infamia. Cum me ille vidis-
set, ita se obtestari promisit mihi, ut vsque ad mortem fidem
Christi sequuturum. Demum curaui, ut capilli ei tonderentur,
ne maurus videretur3 et paucis post diebus, cum eum viderem
in fide constantem, ab excommunicatione absolui, et pecunias
aliaque ei necessaria suppeditaui, quod aliis etiam me facere
necesse est, qui se nullo modo queunt sustentare, siquidem
magna res est, vt hic homines saepissime videantur pene fame
perire, ac propterea barbam sibi vellicari sustineant, vt multis
accidit. Quanti sit momenti et necessitatis vt aliquis spiritualis
Pater hic commoretur, nemo sibi persuadere posset, nisi re ipsa .
experiretur.

D. Alfonsus ¹ eiusque vxor, qui Ceptae praepositi sunt, sae-
· pius ad me scripserunt, videndi mei desyderio se teneri, ciuita-
temque ipsam mea opera indigere, et presertim in confessioni-
(bus ibi audiendis; id tamen me facere velle adscribentes, quod
maius Dei obsequium iudicarem. Ad eos rescripsi, me statim
hinc discessurum, si ita ipsi iuberent3 sed cum meo id arbitrio
reliquissent, magnum facinus committere mihi videri, si hos
miserabiles captiuos deseruissem, quorum aliquando vno die
xl et ΧΠ infirmabantur, multique interdum sine confessione
(quod erat maxime timendum) in mortis periculo erant, quod
certe illic minime accideret, vbi alii confessores aderant. Ex quo
hic sum, aliquot ex iis mortui sunt, sed omnes prius confessi,
vno excepto, qui obiit me aegrotante: cum enim nonnulli uel-
lent eum [ad hanc domum] deducere, mortuum inuenerunt. In
nostra hac domo (quae profecto ita exigua est, vt vel pauci non
sine incommodo in ea commoremur) curaui quinque uel sex
aliorum, quorum vnus mortuus est, cui magna ex parte caput
ossaque putrescere coeperant, haerus enim suus nullam de eo
curam voluit susci pere; sed ego, cum iam conualescerem, domum
apud nos perduxi, vbi tamen neque diligentia neque expensae
quicquam profuerunt.

In hac quadragesima concionatus sum in carceribus, vbi Dei

¹ Alphonsus de Noronha.

