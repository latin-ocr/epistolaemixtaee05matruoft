8 AD LECTOREM

collegio, quod ‘siguntini cives in sua urbe ponere jam tunc tem-
poris volebant, diligenter agit.

Septimancenses litterae Joannis Mosqu'era de Molina, magnae
auctoritatis viri, atque aliae Patris Petri Domenech, 30 Nov., de
constabilienda domo, de animorum fructu ex nostrorum in ea
commoratione percepto, disserunt.

Marcianae in primis laudandae antistitis Stephani de Almeida,
collegii conditoris, 2 Oct.‚ quibus eximia animi demissione se
collegiumque suum Ignatio commendat3 et Patris Joannis Btae.
de Barma, qui plura cum de collegio murciano, tum de univer-
sa Aragoniae provincia, quam susceperat moderandam, tradit,
2 3 Nov.

Cordubenses denique baeticae Societatis provinciae statum de-
clarant, cui praepositus renuntiatus est P. Bartholomaeus de
Bustamante. Hic, 30 Oct. et 30 Nov., cursum nostrarum re-
rum Cordubae (ubi tirocinium illius provinciae initio constitu-
tum est), Hispali, Montuliae paucis perstringit, plura proximo
anno dicturus. Ad cognoscendas item res Societatis in Hispania
conferunt litterae Patris Antonii de Cordoba‚ Ι Nov. datae.-

E Portugallia Pater Miron, 15 Oct.‚ initium scholarum nar-
rat, eloquentissima Perpiniani oratione in regio conimbricensi
gymnasio factum, quod adstantium gratulationes comitatae
sunt.—Ipse autem, regendae provinciae magistratu functus,
tractanda gubernacula Michaeli de Torres commisit, qui in Por-
tugalliam arcessitus, ut esset reginae a confessionibus, utrumque
munus obire jussus ab Ignatio est. Quid autem de se judicet
Torres, deque provincia sibi tradita, aperit suis litteris, 4 Nov.

Alia praeterea exstat olisiponensis epistola, sive sacrae inquisi-
tionis testificatio de Societate Jesu, 19 Oct.‚ a Petro Alvarez
de Paredes subscripta. Haec porro una e multis est, quae, ro-v
gante Ignatio‚ Romam ex diversis ac dissitis Europae partibus
missae sunt, ut eisdem Societas adversus notissimum parisiensis
academiae decretum, si opus esset, posset suo tempore uti.

Atque haec de epistolis anni 1555, quae in hoc volumine
habentur.

