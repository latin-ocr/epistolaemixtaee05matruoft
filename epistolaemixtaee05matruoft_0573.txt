16 Dsscssussms 1556¹ 567

prouinciae praestantiora gradientes, experti sunt (Deo pro eis
melius prouidente) aliquid sterilitatis et penuriae, q'uae maxima
erat in regione illa. Concionabantur saepe, habebantque multa
colloquia spiritualia. Quacumque ibant, offensas, contra Deum
commisas‚ corripiebant, in juramentorum remedium confrater-
nitatem comme[n]dantes, et, vt ludos impedirent, carthas rum-
pebant ludentium libenti animo, neutiquam ipsis praetoribus
inuitis, quin potius ipsi praeconio mandare jubebant, ne quis
jurare auderet, quin mulctaretur.

Vrbem, quam dicunt Ezijam (inter Baethicae vrbes non
mediocrem) adiere quoque bini, qui, tum in uia tum etiam in
oppidis, quo appropinquabant, odorem bonae doctrinae et mo-
rum confi-erebant, vt certiores facti sumus ex aliquibus, qui
illinc huc accedebant. In viis animaduertebant eos, quos vide-
bant Deum offendere, erudiebantque in doctrina Christi agaso-
nes, crebro illam regionem perambulantes, qui, defectus sui
commercii manifestantes, salutiferum remedium accipiebant. In
vrbe, alacri animo recepti, concionati sunt in omnibus parrochiis,
apud forum, custodiam, et alibi, semper turba multa concur-
renti, praesertim clericorum, nobilium atque monachorum, vt
quacumque die haberetur concio, siue faesto siue profesto,
sequebantur eos3 quorum doctrina commota est vniuersa ciui-
tas, quam multo ante tempore desideraverant, nimioque affectu
petierant. His autem addita fuere alia nostrae Societatis exerci-
tia, vt confesiones audire, fratres concordare, infirmos consolari,
ludos literarios atque scholas puerorum invisere, vt tam magi-
stri quam discipuli moribus literisque fructuosis insistere mone-
rentur. Doluit aliquantulum ciuitati discesus illorum, quoniam,
vt ciues ipsi significabant, eorum praesentia in via Dei animosi
reddebantur. Itaque desiderio desiderabant, vt aliqui ex nostris
illic habitarent3 quapropter hanc prouinciam suscepit quidam
ex aequitibus non minorum.

Praelatus noster¹ venit aliquoties Marchenam, quia duces de

¹ Intellige aut praepositum provincialem, scilicet P. Bartholomaeum de
Bustamante, aut potius praepositum domus hispalensis, P. Gundisalvum
Gonzalez. Utrumque enim Martiam adiisse constat, ut Ludovici Christophori

Ponce de Leon et Mariae de Toledo, ducum de Areos, confessiones ex·
ciperet.

