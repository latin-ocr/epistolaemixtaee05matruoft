7 Jmm 1556 349

ac moribus ociosum esset multa dicere, cum tibi non dubitem
haec omnia, quam mihi, esse longe exploratiora. Totus est in
studio sacrarum literarum, e quibus haurit quae populo in suis
concionibus distribuat, quas habet frequentes satis ac eruditas,
sed propter uocis insuauitatem ac uastitatem auditoribus parum
gratas. Cumque incredibilis sit animi in eo puritas, cum summa
rerum plurimarum cognitione coniuncta, tamen nescio quo-
modo tot tamque praeclaras animi dotes inquieta perpetuo scru-
pulis conscientia obscuret.

Blasius Sanches, collegii nostri procurator, annum agit aeta-
tis suae trigesimum sextum. Corpore adeo firmo et ad laborum
tolerantiam durato, ut corneum potius uideatur quam carneum3
animo uero tot tantisque uirtutibus exornato, ut illum nobis a
Deo donatum, tanquam uiuum quoddam uirtutum omnium
exemplar, non dubitem. Quas curn non possim illa, quae tibi
gratissima semper est, breuitate complecti, malo silentio prae-
terire, quam, sicco (ut aiunt) pede percurrendO, de illarum ali-
quid laudibus decerpere.

Stultum esset in suauissimis Guidonis Antonii moribus recen-
sendis tempus consumere, quos te iam pridem penitus per-
spexisse non ignoro. Docet in scholis non indiligenter quidem,
sed parum foeliciter, quod non sit ad hoc munus obeundum
admodum idoneus3 est enim adeo lenis et sine acrimonia, ut nee
torpentes discipulos excitare, nec insolescentes reprehensionum
aculeis nouerit coercere. Valetudine adeo tenui, ut nihil supra.
Mox egressurus est annum aetatis suae uigesimum tertium.

Joannes Baptista, neapolitanus, a tribus ferme annis in Socie-
tatem admissus, accedit ad annum decimum septimum. Juuenis
est indole eitimia, moribus placidissimis, et pro aetate in literis,
tam graecis quam latinis, probe eruditus: de quo, si ab instituta
uiuendi ratione non discedit, summa omnia polliceri possumus.
Praeest supremae discipulorum classi magna cum omnium ad-
miratione, et non exiguo auditorum fructu. Valetudine est,
propter studiorum assiduitatem et gymnici laboris insolentiam,
non admodum firma, et quae facile offendaturÂ¹

De Pauli Mantuani ingenio, literiS, moribus, non est quod
prolixiorem narrationem adscribam, ne, quae longa experientia
comperisti, importune repetens, taedium afferam, nec ullam

