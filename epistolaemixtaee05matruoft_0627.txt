27 JANUARn 1557 ⁴ 621

„domi tum in hospitiis, ubi foventur aegroti, tum etiam in car-
cere, ubi spiritalis multo magis innotescit profectus. Ibi enim
praetor habitat, qui, cum hoc intelligat et ingenue fateatur, imo
publica voce pronunciet, inde non parvum nostros progressum
fecisse conjectandum est; quando is unus homo erat, quem
prius ante omnes minus nostri studiosum aestimabamus, quippe
qui primus parisiense decretum hic in publicum ediderit, pusil-
lo tamen aut nullo apud populum favore fultus. Sic namque
Deus, cui sit laus et gloria sempiterna, contorta in suos tela
refringit, pravis conatibus obsistit, et in nihilum humana consi-
lia redigit. Deinde cum is idem praetor, hominem, qui atrox
admodum commiserat crimen, capite damnaret, tantaque animi
pertinatia ac mentis calligine laboraret reus, ut nec suadentibus
religiosis viris, multisque aliis, peccata, in extremis constitutus,
sacerdoti confiteri vellet, tandem praetor duos Patres e domo
nostra accessiri jussit, qui, totam illam noctem insomnem cum
illo ducentes, confiteri compulerant, rebusque suis omnibus rite
ac recte dispositis, ut verum ac pium christianum decebat, me·
rito in supplicio animam exhalavit.

In spiritualibus exercitiis hisce diebus non parum hic in
Christo profecit sacerdos quidam theologuS, cujusdam a consi-
liis regis filius, vir clarus, etiamsi ob peculiare quoddam impe-
dimentum Societati nostrae aptus non sit inventus.

Scholastici ac bonarum literarum studia egregie apud nos
quotidie progrediuntur. Est et hoc paschate acta nobis publice
comoedia, quam secundum festivitatem composuit frater Jose-
phus de Acosta, rem quidem non mediocriter et populi instru—
ctioni et scholasticorum utilitati conducentem ¹.

Omnes scholastici, ut moris est, singulis quibusque mensibus
domi confitentur, qui, ut suorum etiam studiorum quam opti-
mam rationem reddant, nostraque ad unguem instituta servent,
et in christiana praecipue doctrina quam maxime exerceantur,
cura non segnis adhibetur.

Ineunte vere, ecclesiae nostrae, favente De0, fundamenta
jacientur3 q'uidam enim studiosorum, bis mille aureos operis

¹ Vide POLANCO, t. Vl, pag. 567, n. 2447 et seqq—lbi enim haec epi-
stola usurpatur.

