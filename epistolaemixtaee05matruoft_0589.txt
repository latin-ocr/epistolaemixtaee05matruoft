28 DECEMBms 1556 583

integrum et grandem, nomine illustrissimi principis, donauit.
Dominus Jesus illum diu multumque incolumem et in tranquil—
litate christiana perseuerantem conseruet. ’

Idem amicus noster, D.'Hondius, vt visitaret collegium, plus
collegio frumenti, quod alias non sufficiebat, assignauit. Placuit
tamen illustrissimo principi pro pane nostro nonnullis angariis ¹
soluere pecuniam, vt certius cognoscat ac iudicet circa rei fru—
mentariae defectum, statuatque deinceps quot florenis sit opus
ad illam nobis in annum apud pistorem redimendam. Neque id
iudicio meo mihi displicet. Effeci etiam hinc, vt commodo
nostro lectos emam Augustae, quos Ingolstadij non inuenio,
sufficientes. Desunt enim 7 vel oct0, cum plerique vetustate
pene sint consumpti, licet primum illos nobis obtruderent.

De pecunia nihil volebam dubitare, neque vno tempore illu-
strissimum principem grauate, quamuis D. Hondius extorquere
niteretur. Et credo quantum ad summam pecuniae et pro isto
numerO, collegio nostro esse prouisum, cum cereuisia vtamur3
quae si in vinum mutetur, vel saltem aliquo tempore, vt quidam
sentiunt, non video nummorum satis esse. Verum illustrissimus
princeps, vt ex manifestis inditiis colligo, non· patietur nobis de-
esse quicquam.

R. P. Canisius ex Italia venit 3.⁰ Decembris ², comitem
habens ex Dilinga reuerendissimum cardinalem augustanum ³,
qui cum principe nostro post salutationem fratrum perrexit
Ratisbonam, magna comitante caterua. Carminum in aduentum
eius exhibitionem impediuit incertus et inopinatus aduentus. In
promptu quidem erant, sed qui recitaret propter temporis angu—
stiam erat nemo. Vehementer delectabatur istis epitaphijs in
mortem benedicti Patris nostri et D. Olauij. D. Canisius, post
confirmatam valetudinem 8 dierum, quibus apud nos perman-
sit, tandem subsecutus est. Vbi hodie, magna in populi atque

¹ Hac voce «quatuor tempora» significantur. BRAUNSBERGER, Beati
Petri Canisiz', S. J„ Epistulae et, acta, t. 11, pag. 221.

2 In Italiam iverat Canisius, acceptis prioribus, quae illum ad generalem
conventum vocabant, litteris; at curn hic ad aliud tempus dilatus fuisset,
denuo in suam Germaniam remeavit.

3 Erat hic notissimus Otto Truchsess, antiquus Societatis amicus et
patronus,

