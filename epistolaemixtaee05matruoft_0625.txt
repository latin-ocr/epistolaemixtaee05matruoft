1 JANUARn 1557 619

riisque inopum, ubi et confessiones audiunt, et doctrinam chri-
stianam docent; atque adeo in adeundis iis, qui extremo in spi-
ritu animam trahunt, ut adsint laborantibus, et hac vita sol-
ventibus bene precentur, qua re praecipue ducuntur homines
hujus loci: idque cum videant quo animi ardore et alacritate
haec pia munia nostri semper obeant, quacumque hora vocen-
tur accincti.

Pater Baptista ¹, qui agebat Hispali, venit ad nos, Patris
nostri Francisci 2jussu‚ ut totum Domini servatoris adventum
ad hanc civitatem concionaretur. Fuerat enim placentinorum
uotis magnopere optatus, ex quo, hac praeteriens, obiter habuit
concionem3 et a P. F rancisco petiverant, ut hunc virum apud
eos juberet commorari, quod etiam aliis litteris jam significavi-
mus. Placet sane omnibus atque honorifice accipitur, magnique
laboris ejus fructus colliguntur. F uit, autem illius adventus ne-
cessarius. Nam doctor noster Salinas ³, cujus haec cura erat,
quartana vehementer gravabatur eo tempore. Nunc vero jam
prope valet, Christi beneficio singulari.

Pater noster F ranciscus nativitatis festum hic nobiscum trans-
egit. Nam cum venisset ad oppidum Xarandillam, imperio
caesareae majestatis accitus, non potuit recusare, quin ad vici-
nos filios in Domino progrederetur. Magno fuit solatio prae-
suli et universis civibus, parum licet moratus, Habuit concio-
nem de nativitate dominica. Charis praecipue filiolis adventu
suo gratum fecit, qui illius conspectu utilem pudorem ducunt,
oratione afficiuntur, factis exemplaribus animantur. Complutum
hinc reversus est, non sine nostro dolore. Dominus eum nobis
servet pro magno nostro usu et utilitate.

De aliis non tam insignibus, quae divina bonitas per nostros
effecit, cujus generis ablatorum restitutio, compositio animorum,
non puto meminisse oportere. Satis notum est fructum hunc
esse nostrorum laborum prope quotidianum. Illud tamen ali-
quanto gravius non praeteribo, Nuper placentinus quidam se
stultus nimium perdiderat, vana quaedam cum sathana pactus,

¹ Joannes Bta. SancheZ.
2 Francisci Borgiae.
³ Marcus Salinas.

