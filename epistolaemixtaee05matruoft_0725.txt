28 JANUARn 1551 719

amplexi sunt, dum quisque lucrari se putat. Quare huiusce-
modi ab omnibus pactum initum est, et deinde ad templum per-
genteS, ipsum a domino Jesu Christo confirmari postularunt.
¹ Postea inter se, consensu tamen Patris Emanoelis Godini, etiam
id addiderunt, ut cum certi quidam ex ipsis pro reliquis san-
ctissimum sacramentum bini aut terni (modo, quo iam scripsi)
singulis hebdomadis diebus sumerent, peculiarem de hac re apud
Deum 'facerent mentionem, et ita in hoc perseuerarent, ut,
habitu acquisito, etiam facti aliquando sacerdotes, eisdem diebus,
si res pateretur, pro se inuicem sacrum facerent, ut, quacumque
dispersi essent, qualibet die, non solum meritorum communio,
⁴ sed et preces, quas pro se tunc a certis fratribus effundi scirent,
ipsos in quibuscumque laboribus aut periculis solarentur, et
fiduciam apud Deum adderent.

Persistitur adhuc in inculcanda pueris doctrina christiana
non sine magna omnium aedificatione, et homines aetate proue-
ctiores pueros in canendis Domini praeceptis imitantur. Unum
id maxime admirantur omnes, quod, cum populus hic nullo
omnino iuramentorum generi parceret, et omnis eius sermo per-
magnis iuramentis, ne dicam blasphemijs, esset permixtus, nunc
raro admodum iurare comperiantur, de his dico praesertim, qui
huius parochiae sunt.

Dominus noster Jesus Christus semper in pectore tuo resi-
deat, ut inde, te quasi intermedio et instrumentum agente, nos
regat et gubernet, et in suum obsequium dirigat. Quaesumus
nobis benedicas et nostri memineris apud Deum, sine quo multa
uelle continget, nulla autem perficere licebit. Quinto calend
Februarii 1551. Omnium minimus et inutilis filius tuus,

ALronsus BARRETO.

Inscriptio: ἦ- Ao muito Rdo. Padre noso em Christo noso
Senhor‚ o Padre mestre Ignati0, praeposito geral da Companhia

de Jesu. Em Roma.

