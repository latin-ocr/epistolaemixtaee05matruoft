604 .EPISTOLAE M1x’rAE—1248

1848
JACOBUS DE ACOSTA

PATRI JACOBO LAINEZ

SALMANTICA 31 DECEMBRIS 1556 ¹.

De sociis: eorum numerus, exercitationes et studium in fovenda virtute.—
De proximis: opera eis impensa et fructus inde perceptus—Episcopus
civitatisque praetor Societatem amant: a nostris doceri et admoneri
cupiunt.

’ ]ὴῦε.

Admodum Rde. Pater in Christo. Gratia et pax X.i domini
nostri viscera paternitatis tuae influat. Amen. Duodetriginta
fratres simul cum Patribus in praesentiarum hic agimus, quorum
proprietates aliorumque duorum, hinc nunc absentium, exacte
quidem illas perpendentes, ad P. Franciscum conscriptas missi-
mus, eo sane modo, quo apud constitutiones habetur; eas scili-
cet attingentes, quae, vt quis admittatur reiiciaturve a Societate,
pertinere videntur, suum cujusque nomen, et ortum, reliquaque,
quae sua cuique propria censuimus, declarando. Quocirca, cum
, hoc ipsum eo a P. F rancisco nobis mandatum fuisse arbitrer, vt
ad P. T. per Patres isthuc confluxuros illud mittat, idque
quamprimum fore sperem, reliquum est, vt paucis hic agam, ea
prorsus missa faciens, quae illhic satis superque pertractata fuis—
se vide0. Illud tamen non praeteribo, quod hoc tempore, quo
Deus omnipotens nos Patre nostro orbauit, coelesti iam tandem
illum corona donans, hanc in nos Pater misericors gratiam con-
tulit, accendendi scilicet animos nostros votis ardentioribus ad
regulas nostras obseruandas; maioremque proinde curam impen-
dimus earum seruatiorii, tum propter solitam, quae ‘in hac re

¹ Ex autographo in vol. F, duplici folio, n. 308, prius 145. Emendatio-
nes, quas Polancus adjecit, utpote minoris momenti, transcribendas non
duximus, Exstat praeterea in vol. Epist. Hisp. 1557 aliud exemplum, du-
plici folio, n. 145, 146. Invenitur etiam in vol. F, n. 309, prius 246, duplici
folio, exemplum hispanum harum litterarum quadrimesfflum, a Joanne Lo-
pez exaratum et eadem die 29 Decembris datum, quod Romam item ad Pa-
trem vicarium generalem missum fuit.

