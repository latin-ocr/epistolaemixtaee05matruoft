724 EPISTOLAE M1xTAE-1299

omnes tanta Dei largitione ad ipsius Dei gloriam et salutem
animarum suarum fruerentur.

Missus quoque est frater quidam, nomine Marcus Georgius,
in sacris canonibus mediocriter eruditus, in oppidum quoddam
proximum, dictum Monzon ¹, ut pueros doceat, simul et sacer-
dotibus summulam quamdam casuum exponat. Cum enim
P. Emmanuel Godinus Bracharam adiisset, postulavit ab eo
archiepiscopus bracharensis² ut eam lectionem in eo oppido
sacerdotibus, tum incolis tum finitimis, ab aliquo fratre juberet
exponi. Non credo parum aedificari civeS, dum eum, quem
sacerdotibus lectionem exponere sciunt, per vicos magna cum
humilitate tintinnabulum pulsantem vident et parvulos ad dicen-
da ea, quae christianum scire oportet, invitantem.

Fratres aliqui ob adversam valetudinem ex conimbricensi
collegio ad nos venerunt, qui facile, credo, pristinae valetudini
restituentur; ipsa enim loci natura et situs ad eam recuperandam
non parum facere videntur ³; quod jam res ipsa indicat; multo
enim melius habent, quapropter et alios ad nos venturos spera-
muS. Dominus noster Jesus Christus regat ac protegat paterni-
tatem tuam ac nobis obediendi gratiam praestet. Amen. Pridie
calendas Maias. Indignus filius tum,

ALPHONsus BARRETO.

¹ Monfdo et etiam lVIonsc‘l'o, in dioecesi bracarensi.

2 Fr. Balthasar Limpo, O. Carm. Cf. Epist. Mixtae, t. 11, pag. 491.

3 Videantur de hac re Epist. Mixtae, t. 11, pag. 405-410 et pag. 434-
436, quibus confirmari etiam potest hanc epistolam anno 1551 scriptam
fuissc; nam, ut ex illis constat, Barreto ad stationem Sti. Felicis concessit
mense Junio anni 1550; hinc vero Eboram translatus est mense Septembri
aut Octobri 1551, ineunte scilicet studiorum curricu103 Epist. Mixtae, t. 11,
pag. 619.——Igitur unicum mensem Aprilem ad Stum. Felicem traduxit,
nimirum Aprilem 1551, quo epistola scripta dicitur.

