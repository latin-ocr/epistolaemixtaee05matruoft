27 JuLn 1548 665

nullius ponderis erant vel momenti. Caeterum iis, quae aliquan-
tulum vrgere videbantur, priusquam ab eo discederet, omnino
satisfecit. Inde post paucos dies„ imo die sequenti, si bene me-
mini, accepit Pater doctor a Joanne Rincon, toletane, literas, in
quibus scribit Patrem Melchiorem Cano, dum Toleti esset,
multa dixisse contra Societatem, et adiisse quemdam conciona-
torem magni nominis, ex ordine sancti Dominici, qui frater
Joannes Segouiensis appellatur, rogasseque illum vt huic Socie-
tati aduersaretur, et in concionibus suis eam sugillaret, repre-
henderet, detestaretur atque persequeretur, se idem facturum
decreuisse, tam in concionibus quam in cathedra. Rationes, qui—
bus ad id faciendum mouebatur, friuolas esse, dicit Rincon3
quarum nonnullas ipsemet Can0, dum doctori loqueretur,
obiecit. Vna erat, cuius paulo ante memini, quia videlicet per-
mittimus nos passim ifiiguistas apellari. Altera erat, quia Patres
huius Societatis lubenter eant quocumque vocentur, et a qui-
buscumque inuitentur, et quod delectentur conuersatione ac
familiaritate muliercularum, domos earum sepius ingredientes
sub praetextu conuertendi eas, aut adiuuandi, aut ad melius
promouendi. Haec et similia Patri illi, Joanni Segouiensi, in
medium adducebat, quibus illum in suam sententiam pertrahe—
ret3 verum alter, vt est vir prudens, subridens, respondit se id
nequaquam facturum, nec decere vt ipse quicquam prius con-
demnet, quam ab ecclesia condemnetur aut reprobetur. Idem
hic Salmanticae solicitauit apud quemdam alium concionatorem
sui ordinis, qui dicitur frater Thomas de Chauez ¹. Licet haec
omnia ab ipso dici ac fieri credamus pia intentione ac bono zelo,
ita tamen infixa herent cordibus multorum, non tantum scho-
lasticorum, verum etiam multo magis laicorum, tam plebeio-
rum quam primatum ac magistratuum huius ciuitatis, vt ea de
causa nobis aditus occludatur ad aggrediendum quodlibet opus
pium, vel in honorem Dei, vel in vtilitatem proximi. Dignetur
dominus Jesus pro immensa sua bonitate nobis illam gratiam
elargiri, qua in omnibus exhibeamus nos *sicut veros Dei mi-
nistros coram ipso, pie, honeste ac decenter ambulantes in magna

¹ «Thomas de Echaves.› Epist. Mixtae‚ t. Η, pag. 116. Vide locum,
ubi mentio fit de hae Maximiliani epistola.

