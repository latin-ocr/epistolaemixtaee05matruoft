100 EPISTOLAE Momm—1066

P. Leonardi ¹ medio miliari fere distabat, sic ipsum humeris
deportaui ad domum Patris; sed duabus horis per Coloniam-
haesitauimus, quia, qui deferebatur, ex debilitate quiescere
volebat, ego defatigatione: deinde domum nesciebat, sed non
procul abesse mihi semper aiebat. Tandem inuenimus domum
maxime desideratam, et Patrem nostrum Leonardum, fontem
charitatis et pietatis. Tantam charitatem in homine adhuc non
vidi. Quis vnquam talem satis laudare Patrem sciret, qui tam
amicabiliter, cum tanto zelo amoris fratres omnes recipere
nouerit? M. Gerardus jucundissime se habebat cum suo Patre.
ln die omnium sanctorum confessi et communicati omnes fui-
mus, atque in prandio cum Patre laeti in Domin0.

Jodocus et famulus libenter pedites in die animarum disces-
serunt: dederamus eis scuta 4 pro viatico, et unum Nicolao,
alterum Louanii, ne Jodocum in itinere relinqueret. Jodocus
post sacrum, facta collatione in hospitiO, rediit iterum ad Pa-
trem, coepit ei multa referre, quod Romae policem de 30 scu-
tis scripsisset, quae Bruxellae soluere debebat, deinde quod in
itinere tot pecunias non expendisset. Sic Pater, rerum nesciens,
petiit quid volebat: tria aut 4 scuta, inquit, quibus possim, dum
ero Bruxellae, aliquid mihi comparare. Nolendo Pater tragoe-
diam aliquam facere, et vt contentus discederet, libentiusque
praedicta scuta solueret, Pater jussit ei dari adhuc duas coronas:
porro abiuit in sancta pace. M. Gerardus et ego cum equis
mansimus Coloniae sex diebus propter tempestatem temporis,
M. Gerardus, debilior potius quam fortior, fiebat. Pater, doctus
experientia ab aliis aegrotis, qui Colonia transiuerant, conside-
rauit, quod venerat Roma et paruum iter restabat, nos equites
dimisit Dordracum versuS. M. Gerardus optime et honeste in-
dutus, ut ad matrem alacrius rediret, et vento ac pluuiis resi-
stere melius posset. 3.⁰ die post discessum, hora quarta a media
nocte, more italico circa decimam, M. Gerardus migrauit ad
coelos, cuius anima requiescat in sancta pace.

Rde. Pater, non possum filium tuum tam obedientem, tam
castum, tam humilem, tam purum, satis tuis sanctis precibus
ac sacrificiis conmendare. Etsi prolixus videar, non tamen tacebo

¹ Domus scilieet Patris Leonardi Kessel, sive domicilium Societatis.

