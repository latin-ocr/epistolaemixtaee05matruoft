AD LECTOREM

Quod multorum jamdiu expetebatur votis, benigne lector,
ut Epistolarum Mixtarum corpus ad edita Clzronici Patris Joan-
nis Alphonsi de Polanco volumina adjungeretur, id tandem,
postremo hoc edito volumine, quod quintum est hujusce seriei,
conficitur atque completur. Hoc enim epistolas, quae ex diver-
sis Europae locis Romam missae a sociis fuere ad finem usque
1556, exhibet. Visum autem est non debere nos ad posteriora
tempora excurrere, cum neque Polanco in suo Chronico, neque
Litterae Quadrimestres (quae opera arctissimo vinculo cum
nostris epistolis continentur atque unum quodam modo con-
flant), ultra illius anni occasum progrediantur. ”
ff Jam, praesens volumen in duas potissimum partes dispesci-
tur, quarum altera quidem epistolas continet a mense Octobri
1555 ad finem 1556; altera vero, quam supplementum totius
operis merito dixeris, monumenta complectitur, partim olim
praetermissa, partim nuper inventa, quae tamen ad idem argu·
mentum tempusque, a nobis initio praefixum, referuntur. Hu-
jus vero supplementi causa duplex est. Nam in tanto epistola-
rum1numero fieri non poterat quin plures, quas penes nos ha-
bebamus, epistolae in scriniis delitescerent, praesertim si illae
scriptionis die carerent , nec cui tempori tribuendae essent pru-
denti conjectura, nisi reliquis omnibus conspectis, perspicere
possemus. Praeterea, quae altera supplementi causa est, novis
accessionibus viri plures etiam nostrarum epistolarum thesau—
rum locupletavere. Etenim hoc usuvenire scimUS‚ ut evulgatis
ab aliquo litteris, recordentur homines, qui easdem legunt, se
etiam in tabulariis suis reposita habere monumenta, quae de
ea aut simili re agant. Quod cum in re nostra contigisset,

