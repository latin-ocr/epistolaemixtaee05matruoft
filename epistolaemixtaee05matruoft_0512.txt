506 EPISTOLAE M1xrAE—1207

fere 40.⁰‚ qui dominium quoddam sub se habet prope Nouio-
magum, qui se Societati dedit. Experiemur an in studiis aliquid
proficere poterit. Magnam habet gratiam conuersandi cum
hominibus3 istis in locis vbique notus est propter probitatem
vitae suae. Plures alii se Societati dare omnino proposuerunt, de'
quibus alias, ’

Rdus. Dnus. prior Carthusiae multum modo consolatur in
Domino, quod videat res Societatis ita in dies hic augmentum
sumere, et nostros iam praelegere scripturam sacram. Vinum,
quod hucusque bibimus, ipsi nobis dederunt, et adhuc dabunt
quando opus erit.

Rdus. Dnus. Grupperus diebus istis misit ad nos magnum
dolium vini optimi. Singularem erga Societatem affectum osten-
dit, plurimum nos commendauit apud magistros nostros colo-
nienses, quos ea de⁴ causa inuitauerat, et nos cum ipsis, multis
aliis egregiis viris praesentibus. Dominus opt. max. retribuat ei.

Frater episcopi nostri defuncti iam in episcopum electus est ¹,
cum quo familiaritatem inire modo intendimus.

Omnes corpore valent Patres et fratres. Stephanus ille spiren-
sis etiam modo recte sese habet. Ego diebus istis praeteritis
admodum male valui ex dolore lateris dextri et ex pectore; sed
modo melius me sentio, sed nondum ex toto reualui. Bene
valeat R. V. Quantum possumus commendamus nos R. V. et
Patrum sanctis sacrificiis ac fratrum precibus. Raptim Coloniae
5 Nouembris 1556. R. V. seruus in Domino,

LEONARDus KEssEL.

Inscriptio: 1< Rdo. in X.⁰ Patri, M. Johanni de Polanco,
Societatis Jesu. Romae.

¹ Antonius von Schauenburg‚ Adolphi III frater.

