5 JANUARu 1551 715

ctum collegium, quod hactenus propter obitum piae memoriae
Illmi. principis Guilielmi, ducis Bauariae etc. et succedentis filii
eius, Illmi. principis Alberti, domini mei, honorifice amandi,
plurimas et grauissimas occupationes, quibus in confirmanda
ducatus administratione distentus fuit, erigi non potuit, mature
tandem constitui queat, dummodo in retinendis duobus praedi-
ctis viris, et colligenda reliqua triennali decima, academiae illi
concessa, pontificia non defuerit clementia atque authoritas et
studium tuum ¹. Etenim in hoc conficiendae rei propositae emo-
lumenta potissime sita erunt. Quamquam enim prima decima
superiori anno satis quidem diligenter, sed non satis conuenien-
ter, collecta, salua adhuc atque integra sit, illa tamen propter
temporum malignitatem, partim etiam maleuolentiam quorun-
dam hominum, et praeposterum colligendi vsurpatum modum,
expectationem fefellit, neque institutioni tantae respondit. Quae

‘omnia in posterum suppleri possent, et melius prouideri de-

berent.
’ Feceris ergo in hoc quoque pro tua erga iuuanda pia studia

'constanti voluntate, si negocium illud sedulo et diligenter pro-

moueris, et ne talibus viris in academia ingolstattensi destitua-
mur, operam dederis: neque poteris hoc tempore, ‘quando spes
omnis idoneorum ministrorum ecclesiae in tali collegio consistit,
plus prodesse aut gratificari his nostris regionibus. Atque ut ita
facias, abs te valde peto, Juueris hoc modo etiam laudatissimi
principiS, praedicti ducis Alberti etc., egregios conatus et singu-
lare desiderium erga hoc studium exornandum. Cum enim ibi-
dem pie et diligenter institutus atque edoctus sit, itaque adfe-
ctus erga idem, ut in nutricem fidelem pius alumnus esse debet,
nihil certe maluerit, quam studia pietatis in hoc potissimum loco

' ¹ «Primum Collegium, de cujus fundatione in Germania agitatum fuit,
Ingolstadiense est, quamquam, praepedita consilii hujus exsecutione, alia
dein ante Anglipolitanum in Austria Bohemiaque fuerint erecta. Intervenit·

, haec remora ex immatura Guilielmi simul et Ekii morte. Obiit Guilielmus

anno saeculi Jubilaeo, seu quinquagesimo, die Martii sexto... Paucis post
diebus Principem secutus est magnus ille aulae bauaricae minister, Leonat-
dus Ekius... Porro Ekius quoque Societatem amavit tenerrime. Hanc ut
Mauritio... Antistiti, sibi commendatam habere pergeret, supremis fere, quas
scripserat, literis rogavit.» AGRICOLA, l. c., n. 171-174.

