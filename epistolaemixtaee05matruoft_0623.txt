1 JANUARII 1557 617.)

civitates: Placentia et Castrum Julii‚ Placentiae ita providit, ut
egentes cives centum, quibus verecundia et pudor fortunae
officit, ipse alat victu quotidiano; reliquum numerum primori-
bus civitatis, qui multi sunt, committens Municipia placentina
atque colonias, quae fere paupere turba agricolarum constant,
benigne advocat ad suam metropolim, cosque, quotquot sint,
paratis epulis, accipit quotidie, nobis usus ministris, a quibus et
condiantur cibi et ministrentur discumbentibus. Datur enim
hoc epulum in area quadam subdiali nostri hospitii, longe late-
que patenti, ubi possunt omnia commode transigi. Initum est
convivium hoc paucis ante diebus. Ita vero augetur numerus
frequentantium, ut speremus habituros nos convivas supra
quingentos, Neque enim libera hominum corpora confluunt,
sed totae familiae, quod miserandum spectaculum est, e propriis
sedibus convulsae. Nos in tanto negotio eam servamus ratio—
nem atque ordinem, ut neque nostrum ministerium turbet mul-
titudo, neque jacturam temporis faciamus,
- Ad alteram civitatem, Castrum Julii‚ misit ex nostris sacer-
dotem cum fratre laico, ut hic curarent centum viginti paupe-
res alendos. In his omnibuS, ut vides, a nobis postulat praesul
operam et diligentiam. Neque enim, ut ait ille, aliis auderet
committere quarn nobis, quos dicat non humanis affectibus
duci, sed christiana charitate. Gratias Deo agunt cuncti morta-
les, quod praesulem videant suae metropoli tantum temporis
praesentem adesse; quodque tantam ejus, quod nunquam puta-
runt, munificentiam experiantur. Intelligunt tamen omnes, ut
talis ille sit, praeter suam ipsius virtutem, plurimum etiam
juvari familiaritate , quam nobiscum habet, ac pervio usu vete-
ris hospitii. Deo optimo maximo gratias, qui nos suis pauperi-
bus dignatur ministros,

Illa etiam re levat noster praesul publicam hanc egestatem,
quod omnes, quotquot velint conduci, ad operas hujus domus, .
quam nobis aedificat, recipit libenter: quod in hac regione inso-
lens est, tam duris praesertim temporibus. Sic instant surgenti
operi mercenarii plusquam ducenti, ut par sit ad dominicam
resurrectionem bonam ejus partem perfectam et absolutam
fore; illam quippe, quae nobis incolenda est, et habitanda fre-
quentissime3 nam id maxime curat praesul, ut ex ipso etiam

