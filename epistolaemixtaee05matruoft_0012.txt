6 AD LECTOREM

plures, qui scripta habebant, quae ad epistolas, a nobis mixtas
usitato nomine appellataS, jure ac merito referuntur, haec pro
sua humanitate nobiscum communicaverunt.

Hinc quam amplam cum ad hanc, tum ad alias nostrorum
monumentorum partes, supellectilem comparaverimus, dum
publicas ac privatas in Hispania ac Lusitania, in Gallia et Bel-
gio, in Italia denique ac Germania bibliothecas exploraremUS,
necesse non est ut pluribus dicamus; neque enim id nos vendi-
tare decet. Illud certe aequum est, ut tam nostratibus quam

exteris gratias, quam possumus maximas, referamus, cum ob - ¹

scripta commodata nobis, tum etiam, quod longe majus est, ob
eorum sapientissima consilia, quibus usi et adjuti sumuS. Quod
si eorum virorum,de nostris MONUMENTIS optime meritorum,
modestia prohibet plura a nobis dici, condonabunt saltem Patres
Franciscus Ehrle, Petrus Tacchi Venturi, Angelus Manganotti
et Joannes Baptista Van Meurs, si ipsorum nomina in hoc loco,
ad gratum animum significandum, exstare voluerimus.
Sed ad epistolarum argumenta gradum faciamus.

I.

Epistolae a mense Octobri 1555 ad 1 Januarii 1556.

Sunt numero 38. Inter quas speciali mentione dignae censen-
tur, quae sequuntur.

Bononiensis, 19 Oct. a F rancisco Palmio data, in qua de rebus
domesticis, de pueris, Societatis scholas frequentantibus, de vi-
tiis, quae in civitate grassantur, quaeque corrigi deberent, agitur.

Mamertina P. Hieronymi Domenech, provinciae siculae prae-
positi, 20 Dec. scripta, in qua multa de collegiis ac sociis totius
provinciae, multaque de Joanne de Vega ac hujus liberis ex-
ponuntur.

Morbenienses, 17 et 18 Nov.‚ quibus Societatis alumni ad
excolendam illam rempublicam postulantur.

Coloniensis, 27 Oct„ qua docemur civitatis consules rem ca-
tholicam fortiter, adversus crescentes haereticorum impetus,
tueri; amicos autem Societatis, ut haec stabile ac proprium Co—
loniae domicilium habeat, efflagitare.

