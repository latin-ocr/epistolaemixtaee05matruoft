25 Decemnms 1555 143

1 ⁰20
ERARDUS DAWANT

PATRI IGNATIO DE LOYOLA

vaNA 25 DECEMBRIS 1555 ¹.

Se imparem novitiis informandis agnoscit.—Ut ab eo munere removeatur,
efflagitat.—'Ad Ignatium vellet accedere.

†
Jhs.

Dominus Jesus ChristuS, recenter natus, nostris agnoscatur
mentibus, Amen. Scripsi nuper ad P. V.‚ Pater in Christo Rde„
de iis, quae mihi hic desiderari videbantur. Nunc speciale nihil
occurrit, nisi quod putarem huic collegio prospiciendum esse de
aliquo magistro nouitiorum, qui nihil ageret, nisi ut fratres
omnes in spiritu proficerent. Id ipsum autem quandiu hic fui,
semper optaui, sed forte indigni fuimus. Sunt quidem hic Pa-
tres aliqui, sed quisque cura alia satis occupati. Nam R. P.
Lainoy, cuius humeris totum domus impendet onus, id facile
praestare non posset. Dnus. Godanus et alii, circa suas concio-
nes et lectiones satis occupati, similiter hoc officio prohibentur.
Et vt, quod sentio, libere coram Deo et V. P. loquar, non video
hic aliquem, qui illud donum discretionis spirituum, ad hoc
maxime necessarium, sit ita consecutus, vt optarem. Proinde
videtur mihi talis necessarius, cui fratres cum reuerentia et
amore obedirent, sicque alacritatem spiritualem fouerent, mor-
tificationibus incumberent, ac spirituales motus melius exerce-
rent. Verum est hanc curam mihi indignissimo ex parte tradi-
tam a Rd0. P. Natali3 sed fateor me huic officio satisfacere non
posse; primo, ex parte mea, quod parum ‘sim adhuc exercitatus
in tam arduis negociis3 deinde, ex parte fratrum, quod non
auderem libere eos ducere. Potissima tamen ratio est, quae ab
hoc munere me retrahit, quod nullam habeam hic libertatem ea
faciendi, quae mihi dictat conscientia circa fratres necessaria,
nec spem habeo me habiturum, quandiu curn Patre Lanoy ago.

¹ Ex autographo in vol. Litt. Quadrim. 1555, unico folio, n. 168,
prius 126, antiquitus 189.

