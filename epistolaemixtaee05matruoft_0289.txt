Ι
21 APRILIS 1556 283

asylum frequentantium turba pene hac quadragesima obrutus
fui: scholastici complures, praecipuae vrbis matronae, aliquot
extraneae mulieres, nobilitate illustres, quae ad conciones meas
confluebant, nobiles aliquot meretrices, et concubinae canonico-A
rum, mihi confessae, vitae mutationis speciem prae se ferunt.
Pio consilio, atque ope piorum pecuniaria, meretrices conuersas
in Christi sinu foueo, ne recidant in sterquilinium, cuius studii
fama fragrantissimum Societatis sparsit odorem.

Non desunt matronae, quae, meo fretae consilio, confessionis
atque communionis sacramenta octauo quoque die frequentent,
quarum vna mercaturae exercitium satis opulenta plane omisit,
vt liberius sponso Christo vidua seruiret. Compluribus persuasi,
’ vt saltem mensibus singulis poenitentiae antidotum, ad vitio-
rum expellendum venenum, praesentissimo remedio sumant.

Certe amplissima hic messis Christo colligitur, vnicus sudat
operarius. Quanta horrea extrui poterant, quanto amplior mes-
sis speranda erat, si Societatis coloni hanc terram incolerent ex-
colerentque! Verum enimvero Societatis, proximo mense aduen-
tantis, spes nos consolatur atque exhilarat. Certe pontifex cla-
romontanus, missis ad Rdam. paternitatem tuam petitoriis lite-
ris, animis nostris prosperi successus fiduciam suggessit. Rdus.
- praepositus prouincialis, DnuS. Paschasius Broetius, literarum
suarum suppetiis spem conceptam aluit auxitque. Et iam qua-
tuor praecipui scholae biliomensis (cuius omnis administrationis
jus a canonicorum collegio in Societatis arbitrium translatum
est) moderatores cum ciuibus issiodorensibus, contracto inito,
conuenerunt vt, proximis D. Johannis Baptistae feriis, juuen-
tutis in ea vrbe instituendae curam suscipiant, scholae biliomeae
valedicentes. Itaque professorum praesidio scholastica exercitia
destituentur, nisi Societas, ruinam alioquin minanti academiae,
. humeros submittat. Sed bona spe freti, speratae victoriae enco-
mium canimus, trophaea propediem, Christo duce, erecturi.
Domicilium praeparatur excipiendis fratribus, donec collegium
destinato solo Societati erectum sit.

Rdus. Pater noster HieronymuS, in monasterio stellensi ¹ ac

¹ De hoc monasterio vide sis Litt. Quadr„ t. 1v, pag. 41, annot. 1, et
Pag· 339·

