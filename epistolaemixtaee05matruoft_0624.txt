618 Emsrome M1x‘rAE-1252

audivimus. Neque fallemur, quantum licet conjicere. Quoniam
perspicimus et rem jam ad perceptum cogitatione terminum
deduci, et superaddi parietibus ligneam materiam magno ardore
artificum. Aedes etiam sacra, atque adeo reliquum omne aedi-
ficium, operante gratia Dei, ad cujus honorem coepta sunt,
brevi optatum finem consequentur. Praesul majori in dies amore
nostrae Societatis afficitur. Dominus illi suum favorem praestet
in omnibus. Haec ideo scripsi, quod sciam gratum tibi ac
jucundum futurum, qui cum illo familiari quadam notitia con-
junctus es ¹.

Fratres nostri omnes valent. Nam qui quartanam contraxe-
rant, proximae aestatis injuria, jam illis inimicissimum febrium
’ genus decedit. Omnes diligenter student in via Domini progre-
di, in obediendo prompti, in observandis legibus attenti, in
sedandis affectibus cauti, in agnoscendis erroribus et confitendis

publice, more nostro, diligentes, honestissima negotia et maxime
pia semper agentes.

Quod ad studia litterarum attinet, quinque ex fratribus
praeceptores sunt latinae linguae, tres discipuli( Magnus est
proventus studiosorum ‚ quod miramur, hoc anno tam parco et
avaro frugum; atque eo magis, quod, nobis frequentiam nul-
lam sperantibus, contigit quinquaginta scholasticorum accessio.
Copia est excellentium ingeniorum.

Sedulo agunt moderatores ut, et studio discendi et cura ser-
vandarum legum, evadant discipuli se quotidie meliores. Ma-
gnum fit undique, Christo gratias, operae pretium. Festo puri—
ficationis beatissimae virginis agenda est illis tragoedia, quarn
P. Dionysius Vazquez, ejus auctor, multo ante docuisset, nisi
abesset commoditas apparatus. vArgumentum sumptum est ex
primo Regum, ab initio regni Davidis ad exilium ejusdem. Con·
fidimus Dei misericordia effectum fore, ut et animentur actores

ipsi ad honestatem et bonas litteras, et spectatores sentiant de
nostris rebus multo etiam melius·

Sacerdotes nostri collegii multum laborant ministranda eucha-
ristia confertis hominum concionibus, et visitandis reis diverso-

¹ Noverat Gutierrius de Vargas Lainium‚ eoque familiariter usus fue-
rat, curn ambo tridentino concilio interessent.

