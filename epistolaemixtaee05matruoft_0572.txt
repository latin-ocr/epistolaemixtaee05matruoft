566 Emsromn MixrAE— 1 232

fessionibus aliisque charitatis operibus, quae saepe sese nobis
offerunt exercenda. Colloquia item alia habent, non solum festis,
verum etiam profestis diebus, vt apud carcerem, vbi maxime
necessaria esse constat, et alibi. Docentur quoque ethiopes
doctrinam christianam in quodam hujus vrbis templo, vt literis
praeteritis relatum est. Extra muros etiam erudiuntur alii ejus-
dem generis viri, qui, apud spartarios detenti, ad templum venire
non permituntur‚ vbi conveniunt et alii, quibus etiam satisfieri
solet, convocatis tintin [n] abulo per loca ad littus fluminis, deuote
orando. Alia loca vissere solent Patres, quo concurrere consue-
verunt homines, vitiis corrupti, quibus sero conciones audire
moris est, vt cauponas, et ad portas extra murOS, vbi corrigun-
tur de uitiis, quibus irretiti cernuntur. Atqui haec et similia sunt,
quibus vespere feriis Patres sese occupant, quae, vt opinor, non
parum sunt grata apud Dominum.

Domi etiam dominicis diebus vespere de doctrina christiana
sermo habetur quem ¹ maximo gaudio affecti audiunt, praeser-
tim qui ad sacramenta saepe accedunt, qui sunt non pauci, vti-
liter tempus consummentes.

Diebus operariis, aliquibus ex sacerdotibus domi remanenti-
bus ad ea, quae ibi se offerunt, foras mittuntur reliqui bis in
ebdomada, vnusquisque ad hospitale sibi praefixum aut carce-
rem, vbi infirmos et afflictos consolantur, docentes doctrinam et
modum, quo Deo inseruire debeant, eliguntque ex eis aliquos,
qui caeteros cum charitate et modestia animaduertant in mani-
festis, quibus delinqu[u]nt, culpis, praesertim in juramentis, in
quibus correcti in dies apparent. Defferunt forfices, filum et
acus vt vngues infirmorum parent, eorumque vestes consuant;
exercent ibi alia id genus charitatis humilitatisque opera, tergen-
tes indumenta‚ toros atque cubicula, etc. Inter haec se ingerunt
alia, vt aegros visitare eorumque peccata audire, eosque, cum
discedunt, adjuuare, et vt in Domino moriantur, curare; his
autem nimis circumstantes solantur.

Ad oppida hinc distantia aliqui ex nostris perigrinati sunt
(quod, vt arbitror, multum Deo placuit). Bini missi sunt ad
comitatum de Niebla, vbi, morati mense vno, per oppida illius

¹ Ms. quo.

