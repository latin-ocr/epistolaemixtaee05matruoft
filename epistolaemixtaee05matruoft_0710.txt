704 EpisTOLAE Murra—1289

D. Franciscus ¹ singulis festis diebus iuxta morem cum deuo-
to et frequenti auditorio concionatur. Is etiam dominica infra
octauas corporis Christi de sacramenti eucharistiae dignitate et
de utilitate frequentationis orationem latinam magno cum audi-
torum applausu et satisfactione habuit. Eo die facta fuit solemnis
sacramenti processio, cui ultra sex millia uirorum et mulierum
interfuerunt; singulis enim annis, suadente aliquo Patre ex
Societate, fit, praeter illam processionem, quae singulis primis
dominicis cuiusque mensis, eodem etiam inuentore, fit. Plurimi
eo etiam die eucharistiae sacramentum susceperunt. Hinc omnes
fere ciuitatis huius ecclesiae parochiales consuetudinem accepe-
runt, ut et ipsae processionem sacramenti singulis mensibus ’
faciant. Quare effectum est, ut ecclesiarum rectores in suis eccle-
siis et frequentiores et diligentiores sint, subditi illarum plus
solito visitent, vesperae in ipsis diebus festis, quod antea minime
fiebat, decantantur, in aliquibus etiam doctrina christiana doce-
tur, insuper ornantur ecclesiae, preciosa fiunt sanctissimi sacra-
menti reconditoria, lampas diu noctuque coram sanctissimo
sacramento ardet. Si accidat nunc ad infirmos sacramentum de-
ferri, maximo certe cum honore, multis comitantibus, cereisque
plurimis accensis, quod minime fiebat, defertur. Infirmi etiam
praeter morem confessorem diligenter postulant, eucharistiam
sibi dari petunt: uidemus in hisce omnibus ecclesiam maxime
mutatam.

Idem D. Franciscus doctrinam xpianam. ante aliquot iam
dies absoluit; hinc ad mentem eam iterum 'declarandam iuxta
morem aggredietur3 permulti pueruli, ut alias scripsimus, doctri·
nam ipsam ita memoriae mandarunt, ut quam facillime eam
teneant et prompte recitent. Schola puerorum, de qua etiam te
alias admonuimuS, in dies turn in scholasticorum numero, tum
in moribus et literis augetur, aliquos bonae indolis pueros in ea
habemus, qui Societati nostrae adiungi maxime cupiunt; hos ita
institui curamus, ac si ex Societate nostra essent.

Quadam die contigit, ut D. F ranciscus extra ciuitatem nobi-
lem et deuotam foeminam inuiseret ac consolaretur, eique eucha—
ristiam ministraret3 postque, cum loci illius ecclesiam visitasset,

¹ Ρ. Franciscus Palmius, bononiensibus sociis praepositae.

